---
title: EPOS brengt B20-streamingmicrofoon uit voor 199 euro
description: De microfoon heeft een USB-aansluiting en een 3,5mm-jack.
img: first-blog-post.jpg
alt: my first blog post
author:
  name: Paul Hulsebosch
  username: '@Hulsebosch'
  image: https://images.unsplash.com/.....
---

EPOS brengt een microfoon uit gericht op streamers en gamers. De B20 is per direct verkrijgbaar voor een adviesprijs van 199 euro. De microfoon heeft een USB-aansluiting en een 3,5mm-jack.

Net als bij veel andere microfoons die op gamers en streamers gericht zijn kan de gebruiker bij de EPOS B20 kiezen uit vier verschillende richtingskarakteristieken. Bij de B20 kan gekozen worden uit cardio√Øde, stereo, bidirectioneel of omnidirectioneel. De B20 is de eerste streamingmicrofoon in het assortiment van EPOS.

De microfoon heeft een 3,5mm-aansluiting waarop een hoofdtelefoon aangesloten kan worden. Daarnaast is de microfoon voorzien van een mute-knop en twee verschillende volumeregelaars. De microfoon kan aan een microfoonarm of op een voet geplaatst worden. EPOS levert een desk stand mee met de B20.

