---
title: Dolby Vision voor consoles komt twee jaar lang exclusief beschikbaar voor Xbox
description: Ubisofts pc-gamedistributieplatform Connect krijgt vanaf 1 juni weer een chatfunctie.
img: first-blog-post.jpg
alt: my first blog post
author:
  name: Daan van Monsjou
  username: '@Monsjou'
  image: https://images.unsplash.com/.....
---

De Xbox Series X- en S-consoles krijgen dit jaar nog ondersteuning voor de Dolby Vision-standaard voor games. Dat maakt Microsoft bekend op zijn website. Volgens Microsoft zijn Dolby Vision en Atmos voor games twee jaar lang exclusief voor Xbox-consoles.

Microsoft laat dit weten op zijn Franstalige Xbox-website. Zowel Dolby Vision als Dolby Atmos komen twee jaar lang exclusief beschikbaar voor het 'Xbox-ecosysteem', meldt het bedrijf. Dat komt door een samenwerking tussen Xbox en Dolby. "De Xbox Series X en S waren sinds hun release al compatibel met Dolby Atmos en Dolby Vision. Deze technologieÃ«n zullen in de loop van dit jaar op deze consoles verschijnen", schrijft Microsoft in de blogpost.

De aanstaande release van Dolby Atmos voor games op Xbox Series-consoles komt niet als een verrassing. Microsoft test al langer dergelijke ondersteuning. Op 14 mei zou het bedrijf begonnen zijn met het uitrollen van Dolby Vision naar leden van zijn Alpha Insiders-groep. Volgens eerdere berichten zou Dolby Vision werken met alle Xbox-games. Het gaat daarbij om games die al in HDR10 beschikbaar zijn, en sdr-games die via de Auto HDR-functie van de Xbox Series X alsnog van hdr worden voorzien. Ook de Apple TV- en Spotify Video Podcasts-apps voor de Xbox Series X en S hebben inmiddels ondersteuning voor de hdr-standaard.

Dolby publiceerde op zijn beurt eerder al een Dolby Gaming-website, waar nu concreet Dolby Vision- en Atmos-ondersteuning voor de Xbox Series-consoles worden genoemd. Andere consoles, zoals de PlayStation 5, worden gezien de exclusiviteitsperiode nog niet genoemd. Het is onbekend of Dolby Vision later beschikbaar komt voor PS5-consoles.

Verder meldt Microsoft dat ook Dolby Atmos dit jaar beschikbaar komt voor de Xbox Series-consoles. Ook deze audiotechnologie zou de komende twee jaar exclusief blijven voor het Xbox-ecosysteem. Eigenaren van een Xbox Wireless Headset kunnen volgens Microsoft tot 30 september gratis een Dolby Atmos-licentie activeren. Gebruikers kunnen dat doen door deze koptelefoon aan te sluiten op een Xbox-console of Windows 10-pc, en vervolgens de Dolby Access-app te installeren en openen. Na die proefperiode kunnen gebruikers een Atmos-licentie aanschaffen bij Dolby.